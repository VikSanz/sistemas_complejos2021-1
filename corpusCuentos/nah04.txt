Tsopilotl Tlaxque.
Nochipa ic kualcan tsopilotl qui tlapoba i mastlacapal kuak quisas campa tonaltzintle, aman o ni tlajtolte no chanikaban ¿ tliquine zopilot qui pijya ixpolotl chichiltic? Jotba ika yajuame kuajli tlapopose kuak aka yomic.

Tlajtolia ika o qui makaque ijin tequitl nic kuak tlajcoya ipan tepec kuak quicelia tonalzintle, kuak tlacua ikamitlac etiya ikamitlac niman xoch huele tlajcoba, tonaltzintle ocualan ikamitlac nijman o qui nahuate ma quicua carroña nic tlaxque.

Kuak o qui kalaque i kuaitl kampa yolkame man yomijque, nojtoba ika cuajle untlacha campa mictlan, niman umpa cajkateba noche man te chibilia netequipacholli ica cuajque noche man kualtzin ipan tlajtipantli niman cujli kon itas tonalsintle se tonajle.

Nochipa kuak tlanechtilia tsopilotl cajuque i kecholi niman qui tlapoba i maztlakalpan kuak tonalzintle bajquichas, ijin para cujli casis nijman no telos iban. Qui pijya ixpolotl chichiltic nic yajuame chokche niman ika tonajle nochipa kun tlastoque tonalzintle.